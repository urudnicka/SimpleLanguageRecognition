Antropocentrism, förhållningssätt där människan sätts i alltings centrum.

Utifrån detta förhållningssätt vill man påvisa att naturlagarna och naturkonstanterna är precis sådana att livet på jorden och människans tillblivelse inte skulle ha kunnat bli av om de varit en hårsmån annorlunda. Det betyder enligt vissa anhängare att världens skapare måste ha utformat naturlagarna exakt så som de är just för att människan ska bli till.

Antropocentrism uttrycker att naturen står i människans tjänst. Människan står högre än naturen och har därmed rätten att nyttja naturen. Detta till skillnad från ekocentrism där naturens samspel står i centrum, människan utgör en del av detta samspel och måste bete sig på naturens villkor. Människan är det enda som har ett egenvärde, allt annat har ett instrumentellt värde för att främja människan.

En motsats till Antropocentrism är biocentrism där förhållningssättet är att allt levande sätts i centrum. Alla levande individer har ett inneboende värde, även kallat egenvärde. Hela ekosystem har dock ett instrumentellt värde för att främja individerna i systemet.
Människa (Homo sapiens, den "visa människan" [latin]) är ett däggdjur av släktet Homo. Människan tillhör familjen hominider och som i sin tur tillhör ordningen primater. Alla nu levande människor tillhör underarten Homo sapiens sapiens.[1] Ytterligare en förmodad underart av människan är känd, den utdöda Homo sapiens idaltu. Till släktet Homo räknas även de utdöda arterna neandertalmänniskan, Homo floresiensis och Homo erectus.

Utmärkande för människan är artens kombination av bipedalism (tvåbenthet), anpassningsbarhet (t.ex. kläder, verktyg), finmotorik (händer och fingrar), förmåga till abstrakt tänkande (att visa emotioner [känslor] och empati [medkänsla]), urskilja kausalitet (orsakssamband), tolka språk, symboler etcetera) och, hävdar somliga, självmedvetande. Ingen av dessa egenskaper är egentligen unika för människan var för sig, utan återfinns hos olika djurarter – från insekter till andra primater och valar. Tillsammans har de gjort att människan kunnat utveckla samhälle, religion, vetenskap, teknik och konst.

Den här artikeln berör människan som art i förhållande till andra arter, hur denna relation utvecklats med tiden och historien om hur människor utvecklat sin kunskap därom. Människans kropp beskrivs i till exempel människokroppen, anatomi och fysiologi. Människan som social varelse i kultur, samhälle, historia etcetera. Individers beteende i till exempel psykologi, sociologi. Se även politik, religion, medicin, genetik, fortplantning.