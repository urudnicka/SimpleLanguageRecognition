Salon Viesti on salolainen urheilun yleisseura, joka on perustettu vuonna 1912. Pesäpallon SM-sarjassa joukkue esiintyi jo vuonna 1925. Tunnetuin Viesti on ehdottomasti lentopallostaan, jota seuran naisten edustusjoukkue pelaa SM-tasolla, jonne joukkue pääsi vuonna 2000. Vain vuotta aikaisemmin joukkue oli noussut ykkössarjasta supersarjaan. Joukkue on voittanut runkosarjan kerran ja saanut kolme hopeaa. Myös Suomen Cupista on kultaa tullut kahdesti, sekä hopeaa vuonna 2006. Vuonna 2008 naislentopallo erkani omaksi yhdistykseksi LP Viesti Salo [1].

Salon Viestin suunnistusjaosto oli mukana järjestämässä vuonna 2006 Jukolan viestiä yhdessä Salon Vilppaan ja Angelniemen Ankkurin kanssa.

Angelniemen Ankkuri
Siirry navigaatioonSiirry hakuun

Seuran logo
Angelniemen Ankkuri (AngA) on salolainen suunnistusseura. Seura perustettiin vuonna 1946.[1] Seuran alkuperäinen kotikunta Angelniemi liittyi osaksi Halikon kuntaa vuonna 1967 ja se puolestaan Salon kaupunkiin vuonna 2009.

Angelniemen Ankkuri on voittanut kertaalleen Jukolan viestin, Venlojen viestin ja Tiomilan. Seuraa ovat edustaneet muun muassa Johanna Asklöf, Kirsi Boström, Ari Kattainen, Mika Kuisma, Marika Mikkola, Matti Mäkinen, Dmitri Tsvetkov ja Seppo Väli-Klemelä.[1]

Angelniemen Ankkuri järjestää vuosittain osanottajamäärältään Suomen toiseksi suurimman viestisuunnistustapahtuman Halikko-viestin.[2] Lisäksi seura järjestää keväisin Ankkurirastit. Vuonna 2006 seura järjesti Jukolan viestin yhdessä Salon Viestin ja Salon Vilppaan kanssa. 6.–10. kesäkuuta 2009 Angelniemen Ankkuri järjesti suunnistuksen maailmancupin kaksi osakilpailua ja avoimet Pohjoismaiden mestaruuskilpailut.[3]

Lähteet

Suunnistuksen maailmancup on kansainvälisen suunnistusliiton vuosittain järjestämä kansainvälinen sarjamuotoinen kilpailu.

Ensimmäinen virallinen suunnistuksen maailmancup järjestettiin kesällä 1986, jolloin osakilpailuja oli kahdeksan ja osanottajia 25 eri maasta. Tämän jälkeen maailmancup järjestettiin joka toinen vuosi aina vuoteen 2004, jonka jälkeen se on järjestetty joka vuosi. Suomi järjesti ensimmäisen osakilpailunsa vuonna 1988.

Vuosina 1994–2006 järjestettiin henkilökohtaisten kilpailujen lisäksi myös viestikilpailuja, joilla oli oma kokonaiskilpailunsa.

Viime vuosina maailmancupin osakilpailuja on pyritty järjestämään suunnistuksen arvokilpailujen ja massatapahtumien yhteydessä mahdollisimman suurten osanottajamäärien toivossa.

