Nočno življenje je slovenski dramski film iz leta 2016 v režiji Damjana Kozoleta po scenariju Kozoleta, Ognjena Sviličića in Urše Menart. Film prikazuje zgodbo o znanem odvetniku, ki ga ponoči najdejo ob ljubljanski vpadnici. Napol zavesten leži na pločniku, po telesu ima številne pasje ugrize. Medtem ko se zdravniki v Kliničnem centru borijo za odvetnikovo življenje, se njegova žena sooča s šokom in svojimi najglobljimi strahovi. V eni noči prekrši vse moralne vrednote, ki jih v življenju zagovarja. Kozole je za film prejel nagrado za najboljšo režijo na 51. festivalu v Karlovih Varih.[1]

Slovenka je slovenski film scenarista in režiserja Damjana Kozoleta. Koscenarista sta Ognjen Sviličić in Matevž Luzar. V glavnih vlogah igrata Nina Ivanišin in Peter Musevski. Avtorja glasbe sta duo Silence. Svetovna premiera filma je bila 18. avgusta 2009 na sarajevskem filmskem festivalu (SFF), severnoameriška pa 12. septembra 2009 na prestižnem filmskem festivalu v Torontu. Film je bil prikazan na več kot 100 festivalih in odkupljen za distribucijo v 30 držav, med drugim v Franciji, ZDA, Nemčiji, Nizozemski, Tajvanu, itd. Dobil je pozitivne kritike v najpomembnejših mednarodnih filmskih revijah [1]. Prvi slovenski film, ki je bil dostopen na platformi Netflix. V ZDA, kjer je izšel tudi na DVD-ju, so ga predvajali pod naslovom, mednarodni naslov filma pa je.

Zgodba filma se dogaja v Ljubljani leta 2008, ko Slovenija predseduje Evropski uniji. Glavna junakinja Aleksandra je stara 23 let, študira angleščino. Doma je iz Krškega. Njena oče in mama sta ločena. Pripravlja se na diplomo. Nikomur se niti sanja ne, da ima v oglasniku oglas pod šifro »Slovenka« in da se skrivaj prostituira. Spretno manipulira z ljudmi okoli sebe, prepričljivo laže, tudi krade, sovraži mamo. Edini, ki ga ima zares rada, je njen oče. Aleksandra ima svoje načrte za življenje, ki pa ni tako enostavno, kot si naivno predstavlja.

