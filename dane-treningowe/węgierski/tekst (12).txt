A kórtan avagy patológia (az ógörög (πάθος) = szenvedés és -(-λογία) = valaminek a tanulmányozása szóösszetételből) az emberi orvoslásban a beteg sejtek, szövetek és szervek szerkezeti és funkcionális változásaival foglalkozik. „A patológia az orvostudomány alapja, összeköti az elméleti tudományokat a klinikummal, választ keres a betegségek tüneteit és a betegek panaszait okozó morfológiai és funkcionális elváltozásokkal kapcsolatos kérdésekre.”[1]

A növények elváltozásaival foglalkozó tudomány neve növénykórtan (fitopatológia), az állatokéval az állatkórtan foglalkozik.

A patogenezis formái
Gyulladás
Tumor
Nekrózis vagy szöveti bomlás
A legtöbb betegségben egy időben több patomechanizmus is zajlik. Például bizonyos tumor fajta az immunrendszer hibájából fakad, de ehhez egyéb defektusok is társulhatnak. Így egy betegség okait és a lefolyásának idejét, formáját nehéz leírni, hiszen szinte minden esetben több tényező is szerepet játszik benne. Ezek lehetnek szerzett hibák, genetikai defektusok, fertőzések.

 morfológia vagy alaktan a biológia egyik alapvető tudományterülete. Feladatköre az élőlények külső alakjának, kinézetének, tagolódásának vizsgálata és leírása. A növénytanban (botanika) nagyobb szerepe van, mivel a növény szervei a test felületén találhatók, és nem képeznek olyan zárt rendszert, mint az állatokban . A morfológia legrégibb ága az alapalaktan, mely csak a külső, szabad szemmel látható részleteket vizsgálja. Ez a növénytanban megegyezik a tulajdonképpeni szervtannal (organográfia, organographia), amelyet külső alaktannak is nevezünk. Az állatszervtan (zoo-organográfia) nem rokonértelmű fogalom a külső állatalaktannal, éppen a fent említett állati és növényi szerveződés különbsége miatt. Az állatok belső morfológiája tulajdonképpen a szervtan és a szövettan (hisztológia, hystologia) együttesen, míg a növények belső morfológiája a szervek szöveti felépítésének tudománya, tehát a szövettan mind az állat-, és mind a növényanatómiában a belső morfológia. A sejtszintű kutatás a mikromorfológia (micromorphologia) feladatköre, de nem tartozik a vizsgálati területei közé a sejtek működésének tanulmányozása.