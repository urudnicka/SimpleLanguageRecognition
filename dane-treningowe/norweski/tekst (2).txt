Den Norske Nobelkomite, ofte bare kalt Nobelkomiteen, er en komité på fem personer opprettet i henhold til Alfred Nobels testament for å utdele Nobels fredspris. Komitéens medlemmer utnevnes av det norske Stortinget, og komitéen velger selv leder og nestleder.

Direktør for Det Norske Nobelinstitutt fungerer som komitéens sekretær, og siden 2015 har dette vært Olav Njølstad.

Komitéen skal være helt uavhengig og skal ikke ta imot instrukser eller pålegg fra noe hold i forbindelse med bedømmelse av prisforslagene. Ingen drøftelser i forbindelse med valget av kandidater til Nobels fredspris skal omtales av Nobelkomiteen. Komitéen har alle sine møter i et spesielt møterom i Nobelinstituttet. Veggene i dette rommet er dekorert med portretter av personlige fredsprisvinnere og logoer til samtlige organisasjoner som er tildelt Nobels fredspris.

Komitéen ble opprettet i 1897 med navnet Den norske Nobelkomite.[trenger referanse] I 1901 skiftet komitéen navn til Det norske Stortings Nobelkomite.[trenger referanse] Fra 1977 har navnet vært Den Norske Nobelkomite, og navnet skrives med store forbokstaver i alle ledd og uten aksent i siste ledd.[1]

Medlemmene velges av Stortinget for en seks-årsperiode. Tre varamedlemmer velges for en tre-årsperiode, med mulighet for gjenvalg.

Tidligere kunne regjeringsmedlemmer også være medlemmer av komitéen. I periodene 1898–1902 (Johannes Steen), 1907–1908 (Jørgen Løvland) og 1925–1926, 1928–1931 og 1933–1935 (Johan Ludwig Mowinckel) var disse også sittende statsminister samtidig som medlem av Nobelkomiteen. Stortinget bestemte 24. juni 1937 at regjeringsmedlemmer ikke kan være medlem av Nobelkomiteen. Fra 1978 ble det praksis at stortingsrepresentanter ikke velges inn i komitéen.

I 2017 var Carl I. Hagen kandidat til en av de faste plassene i samtidig som han var vararepresentant til Stortinget. Hagen ga offentlig ga uttrykk for at han ønsket seg vervet. Ved avstemning i Stortinget 8. desember 2017 fikk Hagen 16 stemmer, mens Berit Reiss-Andersen fikk 86 stemmer og ble gjenvalgt.[2] I 2018 valgte Frps stortingsgruppe i stedet å fremme Asle Toje som nytt medlem i komiteen,[3] som siden ble valgt inn i komiteen.[4]

Testamentet og Nobel-prisene
I 1895 testamenterte Alfred Nobel det meste av sin formue til et fond hvor inntektene skulle nyttes til å dele ut priser til dem som hvert år hadde gjort menneskeheten den største nytte – nobelprisene.[11] I sitt testamente etterlot Nobel ingen forklaring på hvorfor fredsprisen, i motsetning til de andre nobelprisene, skulle utdeles av en norsk komité.

Ifølge The Oxford International Encyclopedia of Peace, er fredsprisen den mest prestisjefulle utmerkelsen i verden.[12]